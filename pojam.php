<!DOCTYPE html>
<html>
<head>
	<title></title>
	<link href="style.css" type="text/css" rel="stylesheet">
	<meta charset="UTF-8">
	
	<script src="js/jquery-1.11.2.min.js"></script>
	<script type="text/javascript">    
	/* javascript za prikaz dugmeta - povratak na vrh - u donjem desnom uglu */
	$(document).ready(function() {
		$(window).on("scroll", function() {
			var odVrha = $(window).scrollTop();
			$("#topLink").toggleClass("down", (odVrha > 300));
		});
	});
		
	</script>
</head>
<h2>RADIOAKTIVNO ZAGAĐIVANJE I ZAŠTITA</h2>
<p>Iako su jonizujuća zračenja i radioaktivnost otkriveni još krajem prošlog stoleća, zračenje kao oblik
kontaminacije životne sredine počinje naglo da zabrinjava široku svetsku javnost tek posle užasa
atomskog bombardovanja Japana 1945. godine. Ovu zabrinutost povećavaju probe novog nuklearnog
oružja i ranije gotovo nepoznata pojava radioaktivnih padavina. Široka primena radijacija i
radioaktivnosti, korišćenje nuklearne energije, ali i opasni kvarovi u nuklearnim elektranama u novije
vreme, pored svih pozitivnih tekovina, alarmantno ukazuju i na ozbiljne ekološke i zdravstvene posledice
nastalih kontaminacija.</p>
<p>Pojam zračenja ili radijacija (lat. radius – zrak) podrazumeva emisiju zračenja ili čestica iz nekog
izvora. Zračenja vrlo visoke energije, koja su u stanju da direktno ili indirektno stvaraju jone, nazivaju se
jonizujuća zračenja. Jonizujuća zračenja predstavljaju glavni uzrok »povreda« protoplazme koje nastaju
u materiji koja ih apsorbuje. Ove radijacije nastaju u nuklearnim reakcijama i procesima, kao i posebnim
laboratorijskim i industrijskim uređajima, a prisutna su i u kosmičkom zračenju. Radioaktivnost je
osobina nekih hemijskih elemenata, odnosno materija, da emituju nevidljive čestice ili zrake velike
energije. Izotopi elemenata koji emituju jonizujuća zračenja zovu se radioizotopi ili radionuklidi.</p>
<p>Nuklearna energija se oslobađa u nuklearnim reakcijama pretvaranjem mase u energiju. Izvori
jonizujućeg zračenja su:</p>

<ul>
	<li>alfa-čestice, krupne, pozitivno naelektrisane čestice,</li>
	<li>beta-čestice, sitnije, negativno naelektrisane čestice (elektroni) i</li>
	<li>gama-zraci, neutralni elektromagnetni talasi vrlo malih talasnih dužina (Sl. 1).</li>
</ul>
<p>Gama – zracima su vrlo slični X-zracima, koji se dobijaju iz rendgen aparata. Značajni su i neutroni,
krupne nenaelektrisane elementarne čestice, sastavni delovi atomskih jezgara koji kada su izvan njih
postaju radioaktivni.</p>
<p>Prema poreklu i izvoru, zračenja mogu biti prirodna i veštačka. Najveći deo ukupnog zračenja koje prima
svetsko stanovništvo vodi poreklo od prirodnih izvora. Postoje tri osnovna izvora prirodne ili osnovne
radijacije:</p>

<ul>
	<li>kosmička radijacija,</li>
	<li>zemaljska ili radijacija iz Zemljine kore i</li>
	<li>zračenje iz radioaktivnih izvora koji se nalaze u tkivimaživih bića. </li>
</ul>

<img src="images/pojam1.jpeg">

<p>Prva dva se nazivaju spoljašnjim, a treći unutrašnjim izvorom zračenja u odnosu na čovekov
organizam. U celini, zemaljski izvori imaju najveći udeo u izloženosti čoveka prirodnoj radijaciji.
Zemaljska radioaktivnost potiče od prirodnih radioaktivnih elemenata koji se nalaze u zemljištu, posebno
u glinovitoj podlozi i stenama, i različita je na različitim delovima Zemlje. Naročito je velika iznad
naslaga uranove rude.</p>
<p>Tokom poslednjih nekoliko decenija čovek je nuklearnim fisijama (odnosno cepanjem atomskih jezgara)
proizveo nekoliko stotina veštačkih radioizotopa. Osnovni izvori veštačkog zračenja su: nuklearni
reaktori, nuklearne elektrane, zatim rendgenski aparati, kao i nuklearno oru/je korišćeno prilikom
testiranja. Svi ovi veštački izvori radioaktivnosti znatno su uvećali ukupne doze zračenja koje prima
svaki pojedinac i čovečanstvo u celini. Procenjuje se da je čovek svojim aktivnostima u nuklearnoj
energetici već dodao Zemlji radioaktivnost veću nego što su je sadržale njena prirodna atmosfera i
hidrosfera, a da svi današnji nuklearni reaktori odgovaraju ukupnoj radioaktivnosti tla sa kojim se
neposredno dolazi u dodir.</p> 

<img src="images/pojam2.jpeg">

<p>Jedinica za merenje radioaktivnosti izvora naziva se bekerel (Bq). Jedan bekerel odgovara jednom
raspadu bilo kog radionukleida u jednoj sekundi. Doze zračenja se mere količinom energije apsorbovane
tkivima izloženih zračenju. Jedinica za merenje apsorbovane doze jonizujućeg zračenja, odnosno
energije unete radijacijom po gramu tkiva, naziva se grej (Gy). Jedan grej predstavlja količinu energije
unete jonizujućeg zračenja u jedinicu mase neke materije.</p>
<p>Velike doze koje organizmi prime u kratkim vremenskim intervalima (minutima ili satima) nazivaju se
akutne doze. Nasuprot njima, hroničnim dozama subletalne radijacije nazivaju se one doze koje se mogu
primati stalno tokom celog života. </p>